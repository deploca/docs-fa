# توکن های API

برای استفاده از برخی API های دیپلوکا که نیاز به احراز هویت دارند، باید از توکن ها استفاده نمایید. برای دسترسی به توکن ها در پنل کاربری خود به منوی `Account` وارد شده و در قسمت `Api Tokens` میتوانید توکن های خود را مشاهده نمایید.

در زمانی که ثبت نام میکنید یک توکن پیشفرض به نام `Default` ساخته میشود که دسترسی کامل به همه پروژه ها برای آن مقدور است و برای ارتباطات خود میتوانید از آن استفاده نمایید.

درصورتی که توکن با سطح دسترسی سفارشی (یک یا چند پروژه و یک یا چند برنچ از پروژه ها) نیاز داشته باشید، برای مثال بخواهید توکنی در اختیار یک توسعه دهنده از گروه خود قرار دهید که فقط به برنچ `development` از یکی از پروژه های شما دسترسی داشته باشد، میتوانید با کلیک روی دکمه `Add new api token` توکن جدیدی با سطح دسترسی دلخواه ساخته و مقدار آنرا کپی کرده و استفاده نمایید.

!!! warning "نکته مهم"
    توکن ها مانند رمز عبور شما میباشند. درصورتی که مقدار توکن شما در دسترس دیگران قرار بگیرد، آنها میتوانند با سطح دسترسی شما پروژه های شما را ویرایش نمایند.