# تعاریف و اصطلاحات

## تعاریف و اصطلاحات دیپلوکا

### پروژه (Project)
یک نرم افزار است که توسط یک توسعه دهنده در حال توسعه و ارائه میباشد. هر پروژه از مجموعه ای از برنچ ها و ریلیز ها تشکیل شده است. عنوان پروژه برابر با عنوان نرم افزار است و عنوان هر ریلیز برابر با عنوان هر نسخه ارائه شده از نرم افزار است.

### برنچ (Branch) [^1]
هر پروژه حداقل شامل یک برنچ به نام `development` میباشد که همزمان با ساخته شدن پروژه ایجاد میشود. برنچ ها فضاهایی هستند که سرویسهای نرم افزاری و ارتباط بین آنها و همچنین تنظیماتی که برای اجرای نرم افزار به آنها نیاز است درون آنها تعریف میشوند. هر پروژه میتواند چندین برنچ با سرویسها و تنظیمات متفاوت داشته باشد. برنچ ها همیشه قابل ویرایش بوده و امکان اجرای آزمایشی دارند. از برنچ ها میتوان نسخه برداری کرد و تغییر در برنچ های ایجاد شده جدید تاثیری در برنچ قبلی ندارند. قبل از اینکه نسخه اصلی و کاندید انتشار ایجاد شود ابتدا در یک برنچ تست شده و پس از اجرای موفقیت آمیز آن برنچ به یک انتشار تبدیل میشود.

### انتشار (Release) [^2]
انتشار یا ریلیز نوعی از برنچ است که غیر قابل ویرایش میباشد. ریلیزها نسخه هایی از نرم افزار میباشند که قابلیت انتشار در بازارچه ابری دیپلوکا را دارند. ریلیز ها درصورتی قابل حذف میباشند که هیچ نسخه ای از آنها اجرا نشده باشد.

### سرویس (Service)
واحد هایی از برنامه ها هستند که در کنار یکدیگر تشکیل یک نرم افزار را میدهند. به بیان فنی هر سرویس یک نسخه قابل اجرا از یک برنامه که با یک زبان برنامه نویسی نوشته شده و تبدیل به یک ایمیج داکر شده است. بعنوان مثال یک نسخه از بانک اطلاعاتی، یک نسخه از برنامه Backend و یک نسخه از برنامه Frontend، سه سرویس میباشند که در کنار هم تشکیل یک نرم افزار را میدهند و درون یک برنچ یا ریلیز قرار میگیرند.

سرویسها به دو گروه سرویسهای سیستمی و سرویسهای سفارشی تقسیم میشوند. سرویسهای سیستمی ایمیج های داکری هستند که قبلا در دیپلوکا قرار گرفته اند و شما میتوانید آنها را به پروژه خود اضافه کنید مانند سرویسهای بانک اطلاعاتی و غیره. سرویسهای سفارشی برنامه هایی هستند که توسط توسعه دهنده ها نوشته شده و نهایتا به یک ایمیج داکر تبدیل میشوند و ترکیب این سرویسها با یکدیگر تشکیل نرم افزار را میدهند.

### اجرا (Run)
هر نسخه ای از نرم افزار که در فضای ابری دیپلوکا اجرا شود میباشد. اجراها میتوانند از برنچ ها یا ریلیزهای مختلف یک نرم افزار ایجاد شوند. اجراها مصرف کننده منابع هستند و به منابعی که برای آنها درنظر گرفته شده محدود میشوند. اجراها به هرکدام از سرویسهای نرم افزار وابسته هستند، به این صورت که با از کار افتادن هر سرویس درحال اجرا تمام اجرا معلق میشود. به هر اجرا یک آدرس اینترنتی منحصر به فرد تعلق میگیرد. سرویس خارجی اصلی به آدرس اصلی اجرا و به هر کدام از سرویسهای خارجی دیگر نیز آدرسی زیرمجموعه آدرس اصلی داده میشود.

### پکیج (Package)
یک فایل `zip` که در شاخه اصلی آن یک فایل پیکربندی دیپلوکا بنام `deploca-package.yml` و پوشه هایی که شامل برنامه های قابل اجرا بهمراه فایل `Dockerfile` مربوط به هرکدام جهت ساخت سرویس با دستور العملی که در فایل پیکر بندی مشخص شده، میباشد. جهت اطلاعات کاملتر به[ صحفه مربوط به آن](../package/) رجوع کنید.

## تعاریف و اصطلاحات متفرقه

### داکر (Docker)
### کانتینر (Container)


[^1]: در منابع دیپلوکا برای واژه انگلیسی **Branch** از معادل فینگلیش آن یعنی **برنچ** استفاده شده. به این دلیل که نزدیکترین واژه مناسب برای آن در فارسی روزمره **انشعاب** بوده که عربی است و در هرصورت واژه فارسی مناسب برای این کلمه وجود ندارد. بنابراین معادل فینگلیش آن انتخاب شده که به معنای اصلی واژه نیز نزدیکتر باشد.
[^2]: با اینکه واژه **انتشار** نیز واژه ای غیر فارسی است اما به دلیل اینکه این واژه در جامعه فنی نیز جا افتاده و منظور معنایی آنرا میرساند در منابع دیپلوکا در متونی که مخاطب فنی کمتری دارند بکار رفته است. اما در بیشتر متون فنی بدلیل اینکه جمع **انتشار**، **انتشارات** میشود و معنای درستی را نمیرساند و نمیتوان از **انتشارها** استفاده کرد چون در دستور زبان فارسی غلط است، از معادل فینگلیش **ریلیز** استفاده شده است.